# -*- mode: mandoku-view; -*-
#+TITLE: 先天集
#+DATE: 2015-09-12 00:39:09.729585
#+PROPERTY: ID KR4d0341
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB08n0638-009先天集-卷九.
<pb:KR4d0341_SBCK_009-1a>¶
先天集卷九¶
　經義¶
　　聖王制御常道如何¶
治外之道而律諸古儒者之意逺矣夫乍臣乍叛夷¶
狄之常本不足爲中國輕重也自昔聖人之所以䖏¶
之者恃吾有一定之規扵其來則薄其懲於其去則¶
固其守於其慕義則姑惟以禮覊縻之操縱闔闢其¶
權在我曷嘗舎是以爲制御之道哉後世不知出此¶
動有夷狄難制之憂而外求爲控御之術&KR0029;戰者威¶
或至於黷恃守者備或至於踈而屈已以爲和者恩¶
<pb:KR4d0341_SBCK_009-1b>¶
又失於䙝在我者無常道徃徃隨時而爲之遷就不¶
知古人制御之道不如是也此班孟堅之賛匃奴歴¶
叙漢家制御之失深有感於聖王之常道也欤聖王¶
制御常道如何請釋其説甚矣待夷狄之不可無常¶
道也無常道而待夷狄則方其强也冀其不吾撓必¶
屈體以狥其欲逮其弱也幸其不吾敵必窮兵以快¶
其忿至其當敵情去來靡定之時則又玩&KR0010;愒日籍¶
口於備守之一説上之朝思夕惟下之献謀奏慮其¶
所以爲控制駕御之策皆不出扵斯三者而不知適¶
所以為自弊爾扵國家乎何&KR0024;然則夷狄不可得而¶
<pb:KR4d0341_SBCK_009-2a>¶
制御之乎吁天下之事惟常者可以應変彼雖変詐¶
不勝而吾惟以常待之則其去也吾得以釋然無後¶
日之虞而其來也亦不能以得志扵我制御之規隱¶
然素具卒之國&KR0020;尊安夷変消弭何莫非常道之功¶
用哉其視夫用威者徒逞扵干戈相㝷之際守備者¶
求詳於邉&KR0200;謹固之間和親者又不過金繒賂遺行¶
李徃來求之末後寕不大有間&KR0088;吾以是知聖王以¶
不制制之乃所以爲深制以不御御之乃所以爲深¶
御欤昔周盛時大原薄伐盡境而還此來則禦之常¶
也豈若後世禽&KR0023;獸獮犁庭掃穴之謂乎采&KR0340;遣戍¶
<pb:KR4d0341_SBCK_009-2b>¶
止衞中國此去則備之常也豈若後世戈杇鐡鈍老¶
師費財之謂乎裔夷君長執其寳玉咸造以展覲禮¶
館次䖏之國門之外此接之以禮之常也豈若後世¶
㗖之以子女玉帛要之以盟&KR0654;質約之謂乎乃知備¶
禦綏懐之三者誠先生待夷狄一定之謀歴萬代而¶
下不容昜也柰何漢世則不然盖自髙帝以來平城¶
之&KR1518;未幾嫚書之辱継至含垢忍耻亦既太甚傳至¶
文帝雖知積粟務農守邉備塞然斥堠望&KR0463;火將吏¶
披甲胄悠悠&KR0010;月其可久乎至扵孝武一不勝其忿¶
則命將岀師震威沙漠若足以雪前人之耻而士馬¶
<pb:KR4d0341_SBCK_009-3a>¶
亡失海内虚耗竟何如哉逮夫清渭之朝屈&KR0176;讋首¶
&KR0418;珍來賀冝思何道以待之而宣帝君臣方且待以¶
殊禮客而不臣是何待夷狄之乖如此&KR0088;故終漢之¶
世其備禦綏懷之道胥失之矣冝乎孟堅有感扵此¶
其傳匃奴也既叙其約&KR0654;攻守之非冝而終則言來¶
懲去備覊縻不絶爲聖王常道乃昔人之所常行而¶
漢人終不復用寕不爲之深憾而重其思古之意欤¶
雖然有苗逆命急扵徂征可也而伯益賛禹乃曰惟¶
徳動天無逺弗屇淮夷既平晏然弛備可也而&KR0123;甫¶
作&KR0084;且曰矢其文徳洽此四國西旅献&KR0729;謂不必深¶
<pb:KR4d0341_SBCK_009-3b>¶
拒可也而召公作誥必曰眀王謹徳四夷咸賔不以¶
區區夷狄強弱叛服為輕重而毎以脩徳爲言先王¶
之所謂常道者母乃在此而不在彼欤使孟堅而果¶
知此則推原古人待夷狄之道冝無大扵此者矣何¶
條析其言曽不岀備禦綏懷之事而已哉劉珖所謂¶
班固之言詳而未盡良有以歟(此篇出宋論㑹省觧/之作也)¶
　啓¶
　　　與曹徽州¶
趣装曹参已歌來暮受㕓許子敢缺㳟先具位既激¶
西江以蘇涸輙之鱗盍運南溟以展埀天之翼可以¶
<pb:KR4d0341_SBCK_009-4a>¶
久則久可以速則速時止時行莫之致而致莫之爲¶
而爲有義有命丹墀眷渥雄閣任隆親水地之侯仍¶
木天之閤以昔繍衣之霜凛爲今皂盖之春温惟花¶
屏山練&KR0321;水之竒&KR0476;焚林田竭澤漁之後欲囬生意¶
必得貞廉彼貴聀之卿嚢帛匱金而已矣此名世之¶
士淵珠山玉如是哉歡迎西嶼之儒英快覩東嘉之¶
文献唐之壮郡今則漏巵守令牧民不損猶應言損¶
水旱仍&KR0010;有聞竟不以聞既無思溺猶已之心安得¶
遺利在民之意傳舎而又傳舎冨州那復冨州近因¶
三凖一金銀之&KR0028;殊&KR0116;十室九繭&KR0093;之苦折帛久例¶
<pb:KR4d0341_SBCK_009-4b>¶
忽増一千茶租鑿空驟盈五百他可以&KR0011;推矣其何¶
以堪此哉拯溺救焚帝遣慈祥之父母興滯&KR0024;弊公¶
行寛大之詔書民其瘳乎人&KR0001;欲也因念歙黟之地¶
實爲財利之　近觀婺女之范公逺考盤洲之文惠¶
凢而相業一自吾州典舉今年尚憶細侯之竹馬運¶
籌他日却㸔諸葛之木牛駕熟路之輕車添新安之¶
故事月&KR0056;三秋蕭葛千里嬋姢風&KR0131;西淮交承托雲¶
仍之久地寒東野覆庇&KR0060;天幸之多¶
　　賀朱尚書¶
新渥照乾坤清香森兵衞江西道院已喧來暮之&KR0084;¶
<pb:KR4d0341_SBCK_009-5a>¶
文昌尚書即拜召還之詔喜真儒之用世多吾榜之¶
得人前有昌&KR0058;後有魁&KR0528;可謂冝春之盛事入則周¶
公出則方叔竚㸔中夏之太平訪祖無澤李泰伯之¶
舊逰續黄頴川龔海浡之前傳廷臣傳至右者天子¶
居然器之正此悽然忽聞郵報伊川之信息甚大欲¶
郊迎而拜之夫子至&KR0022;政必聞不席煖而去矣幾若¶
燕鴻之相避竟乖鳳凰之覩先去速來遲不肯於汝¶
信䖏於汝信宿也别多㑹少機㑹如此邂逅如此粲¶
者何¶
　　賀蔡公杭¶
<pb:KR4d0341_SBCK_009-5b>¶
郎宿天移使星春至臨海之政不肯媚俗即欲掛冠¶
提泉之命所以表廉便當&KR0259;轡方楮幣稱提之無䇿¶
故禮樂馳驅之有光欲今地上之流泉莫若屏前之¶
至水貪夫廉懦夫立百城應竦於氷清䏻者用智者¶
謀九府必資之暁暢¶
　　賀厲制直¶
九陛踈榮八專進律齊小白晋重耳半分天子之旌¶
旗唐學士漢將軍増重元戎之節&KR0207;若稽寕考厥其¶
尭文峻寳閤之行見海隅之丕用作霖雨爕理隂陽¶
　　賀余子新娶¶
<pb:KR4d0341_SBCK_009-6a>¶
九月授衣正之子于歸之侯三星在戸協君子偕老¶
之詩載錫之光云胡不喜某㳟承天作之合文定厥¶
祥俾立室家爰講九十其儀之盛&KR0117;爾士女行衍則¶
百斯男之基鳩関関在河之洲鵉&KR0938;&KR0938;于蹶之里卜¶
筮偕止琴瑟友之雖無嘉肴既有肥羜永爲好也共¶
&KR0084;桃李之三迨其吉兮猶喜摽梅之七¶
　碑¶
　　婺源朱塘晦翁祠碑¶
孔子廟終漢世不岀闕里婺源朱文公之闕里也上¶
即位之十有八年始以公從祀孔子則天下皆得祀¶
<pb:KR4d0341_SBCK_009-6b>¶
况婺源乎二十有三年滕叔和以書來曰先君從㳺¶
於朱塘之上証兄弟子姪既沿文公昨梦之語作晦¶
翁亭又立祠其西為屋若干楹文公南鄉坐先父溪¶
齋先生告院君季父&KR0170;齋先生合肥君東西鄉以侑¶
焉秋九月庚申告成&KR0005;徹田聘士以掌扃鑰庶幾中¶
丁之祀勿替引之謹伐石請書其事月&KR0056;發書嘆曰¶
不亦善乎今佛老之宫神怪之祠布滿宇内而吾黨¶
之儒先頌其詩讀其書顧不得朝夕望其儀刑以自¶
振勵則兹舉也不亦善乎　嘗考之二滕公近聞於¶
朱子者曰孟子道性善言必稱尭舜人性無不善則¶
<pb:KR4d0341_SBCK_009-7a>¶
無不可爲尭舜者要不可以一鄉之善士爲足也嗚¶
呼祠宇崇崇像設&KR0202;&KR0202;恍然當時師友之凾丈也學¶
者可以自勉矣立志以定其本居敬以持其志窮理¶
以致其知反躬以踐其實雖地之相逺世之相後如¶
㑹一堂况世若此其未逺居若此其近哉雖然爲巳¶
爲人界限之大者也漢唐之儒以聞道之難而學無¶
本近世之儒以聞道之昜而學無實&KR0060;道徳性命之¶
説以爲譁衆取寵之資俗日以益薄治日以益卑職¶
此之故歟嘉定以来士大夫專以朱氏之學爲仕途¶
㨗徑二滕公當是時退然如未嘗升紫陽之堂者人¶
<pb:KR4d0341_SBCK_009-7b>¶
爲之莞而莫或顧也陵陽李文惠公持節江東旁収¶
朱門記録問荅之語得之如䕶拱璧待其人以殊禮¶
溪齋獨不以徼利焉聞其風者鄙夫寛薄夫厚矣溪¶
齋諱璘字徳粹&KR0170;齋諱珙字徳章夀不兄若也某既¶
善兹舉不敢以固陋辭遂書其事如左又爲迎饗送¶
神樂章以遺之其辭曰㳺子悲兮故鄉駕余行兮朱¶
塘山深兮水静荷花澹兮自芳昔吾梦兮斯境羗一¶
&KR0015;兮徜徉冝爲亭兮水上以領畧兮風光去之兮幾¶
何季子兮肯堂亭既峙兮翼翼廟載作兮崇崇蕙殽¶
烝兮蘭藉寒泉碧兮秋菊薌以&KR0418;兮以嘗以拜兮以¶
<pb:KR4d0341_SBCK_009-8a>¶
饗誰配之兮二滕&KR0770;師友兮弟兄超忽兮來八荒髣¶
髴兮紛語降若起兮吾思惠我兮光明對越兮屋漏¶
保之兮無疆扶宏綱兮勿之墜萬子孫兮餘慶¶
先天集卷九(終)¶
<pb:KR4d0341_SBCK_009-8b>¶
